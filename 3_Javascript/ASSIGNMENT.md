# Oppgave: Interaktivitet med JavaScript

Nå skal du gjøre siden din levende ved hjelp av JavaScript. Vi bygger videre på HTML/CSS-prosjektet ditt ved å legge til en ekstern script-fil og implementere noen dynamiske funksjoner.

**Merk:** For å teste mye av dette trenger du å kjøre siden din via en lokal server (ikke bare åpne .html-filen direkte). Du kan f.eks. bruke Vite dev server (hvis du har satt opp det i verktøy-modulen) eller VS Code sin _Live Server_-utvidelse. Ellers vil ting som modul-import og fetch av lokale filer bli blokkert av nettleseren.

## Oppgavesett

- wip

## Akseptansekriterier

- JS-filen kjører uten blokkende feil.
- Minst en interaktiv handling fungerer (klikk eller form submit).
- Moderne JS-syntaks brukt (`let/const`, arrow function, template literals).
- Eksempel på array-metoder + destructuring/spread.
- `fetch` brukt til å hente JSON og data håndtert.

## Refleksjon

Tenk over følgende utsagn for å vurdere om du har forstått det vi har gått igjennom. Hvis du ikke kan svaret på spørsmålet eller ikke klarer å forklare det skikkelig, så kan du klikke på liken for å repitere emnet.

- Hva er en datatype i javascript, og hva er forskjellen på primitive typer og objekter?
- Hvilke primitive datatyper finnes i JS, og når bruker du hver av dem?
- Hva er forskjellen på `null` og `undefined`?
- Hva er en variabel, og når velger du `const` vs `let`?
- Hvorfor bør `var` som regel unngås i moderne JS?
- Hva er en funksjon, og hvilke to vanlige måter finnes for å definere en funksjon?
- Hva er en operator i JS, og hvilke kategorier operatorer bruker du oftest?
- Hva betyr kortslutning (short-circuit)?
- Hva er type-coercion?
- Hvorfor er `===` vanligvis tryggere enn `==`?
- Hva betyr scope i JS, og hva er forskjellen på globalt, funksjons- og blokk-scope?
- [Hva er hoisting](https://developer.mozilla.org/en-US/docs/Glossary/Hoisting), og [hva er temporal dead zone](https://developer.mozilla.org/en-US/docs/Web/JavaScript/Reference/Statements/let#temporal_dead_zone_tdz)?
- Hva er en closure, og kan du forklare et praktisk eksempel der closure er nyttig?
- Hva er en side-effekt i en funksjon?
- Hva vil det si å mutere data?
- Hvilke datatyper er immutable, og hvilke er mutable i JS?
- Hvorfor er immutable oppdateringer viktige i moderne frontend?
- Hva er destructuring, og hvordan bruker du det på objekter og arrays?
- Hva er forskjellen på spread og rest selv om syntaksen ser lik ut?
- Hvordan fungerer import og export, og hva er forskjellen mellom named og default exports?
- Hva er en prototype i JS, og hva betyr prototype chain?
- Kan du nevne vanlige prototype-metoder for `array`, `object` og`string`?
- Hva er forskjellen på `map`, `filter`, `find` og `reduce`?
- Hva betyr `this` i JS, og hvorfor oppfører det seg ulikt i arrow functions?
- Hva er JSON, og når bruker du `JSON.parse` og `JSON.stringify`?
- Hva betyr det at JS er asynkront?
- Hva er forskjellen på callback, Promise og async/await?
- Hvordan håndterer du feil i async kode?
- Hvordan fungerer try/catch/finally?

ßAnbefaler at du også har kjentskap med følgende konsepter, men det du vill nok ikke bruke med det første

- Hva er forskjellen mellom ECMAScript Modules (ESM) and CommonJS (CJS)?
- Hva er forskjellen mellom vanlige funksjoner og pil-funksjoner (arrow-functions)?
- Hva er stack,
- Hva er Jquery og hvorfor var det så populært
- Hvordan debugger du JS effektivt i DevTools (breakpoints, call stack, watch)?
